Referaatti, tehtävä 4
# Ohjelmistotuotantomenetelmien kehittyminen 1950-luvulta nykypäivään
Ohjelmistotuotantomenetelmä on viitekehys, joka kattaa koko ohjelmistotuotantoprosessin. Viitekehys ohjaa prosessin osa-alueiden käytännön toteutusta.

Tarve järjestelmälliselle ohjelmien tuotannolle syntyi 1950-luvulla ohjelmoitavien tietokoneiden tullessa markkinoille. Tarpeet ovat siitä lähtien kasvaneet ja laajentuneet tietokoneiden kehittymisen myötä.

Perinteiset ohjelmistotuotantomenetelmät, esimerkiksi vesiputousmalli, ovat suunnitelmavetoisia, ja ne etenevät lineaarisesti vaiheesta toiseen. Menetelmien heikkoutena on, että usein ohjelmistojen tuotanto ei luontevasti etene täysin lineaarisena prosessina.

Ongelmia on pyritty uudemmissa menetelmissä (ketterät menetelmät) ratkaisemaan inkrementaalisilla ja iteratiivisilla prosesseilla. Ohjelmien tuotannossa hyödynnetään muun muassa tietyn ajan kestäviä iteraatioita ja aiemmin saatuja palautteita. Perinteisen kehitysmallin vaiheet painottuvat eri tavoilla iteraatioiden edetessä.

Ketterät menetelmät ratkaisevat vesiputousmallin ongelmia. Toisaalta uusia ongelmia voi syntyä dokumentaation vähäisyydestä tai arkkitehtuurisuunnittelun puutteista.

